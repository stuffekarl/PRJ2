\section{Fremtidigt Arbejde}
Under dette projekt er der mulighed for at færdiggøre og udvikle det ønskede produkt. Der har gennem projektets fremgang været tænkt på forskellige idéer, der ville kunne gøre dette system bedre.

Der blev, som dokumenteret under projektafgrænsning, bestemt at dette projekt ikke ville færdigudvikle TV- og Radio-forbindelserne til systemet. Dette ville selvfølgelig være en mulighed for at forbedre systemet.

Ud over det basale i at færdiggøre projektets første idéer, ville en optimering og fysisk indkapsling af produktets enheder være idéelt. Dette ville herefter kunne videreudvikles til at lave produktet ren modulbaseret, således at det er muligt at koble flere eller færre enheder til systemet så det kan tilpasses den individuelle persons behov.

Systemets kommunikation er envejs-baseret. Udvidede man dette til en tovejskommunikation, ville det kunne mindske risiko for fejl, samt give muligheden for at kunne kommunikere med systemet fra de forskellige enheder i systemet, frem for at være begrænset til den primære microcontroller.

Softwaren er efter integrationsfasen fyldestgørende, men har rig mulighed for at blive opdateret med flere funktionaliteter og en eventuelt grafisk user interface. Udover dette ville softwaren ligesåledes kunne udvikles således at det kan kommunikeres til og fra andre enheder såsom en smartphone, via f.eks. en smartphone app.