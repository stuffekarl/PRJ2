
                  Stavekontrolden ver. 1.0 - 02-09-2007

Stavekontrolden er et projekt under Foreningen for frit tilgængelige
sprogværktøjer. Foreningen blev stiftet i februar 2007 af Esben Aaberg, Jeppe
Bundsgaard og Finn Gruwier Larsen som en udløber af fællesskabet omkring den
danske udgave af kontorpakken OpenOffice.org. Baggrunden var en fælles
opfattelse af, at den nuværende stavekontrolordbog i den danske OpenOffice.org-
pakke er et svagt punkt, og at et væsentligt løft i kvaliteten er nødvendigt. 

Grundlaget for Stavekontroldens ordliste er data, som er stillet til rådighed
for projektet af Det Danske Sprog- og Litteraturselskab (www.dsl.dk). Den
færdige ordliste stilles til rådighed under open source-licensen LGPL, hvilket
gør det muligt at inkludere den i open source-programmer som f. eks.
OpenOffice.org.

Læs mere om projektet:

www.stavekontrolden.dk